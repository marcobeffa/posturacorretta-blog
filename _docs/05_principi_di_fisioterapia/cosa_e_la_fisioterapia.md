---
title: Cos'è la fisioterapia
category: Fisioterapia
order: 8
status: pubblicato
---
La fisioterapia è una branca della medicina, anche se non prevede l’impiego di farmaci. Un fisioterapia lavora però in collaborazione con un medico Fisiatra o con un Ortopedico per capire quale sia il percorso migliore per te che permetta di recuperare, o acquisire, funzionalità motorie che hai perso per qualsiasi ragione.

La fisioterapia è composta dall’insieme di terapie fisiche, tecniche manuali, protocolli riabilitativi atti a recuperare la funzione ed il benessere fisico del paziente.

Si occupa di un sintomo o di una sindrome attraverso terapie fisiche quali ultrasuono terapia, laser terapia, magneto terapia, elettro terapia e tecar terapia; le tecniche preponderanti, però, sono quelle manuali quali la chinesiterapia ( mobilizzazione articolare), la massoterapia (massaggio terapeutico), la trazione manuale delle articolazioni ( ad es. spalla, anca o tratto cervicale detta comunemente “pompage” ), ed i protocolli di ginnastica medica riabilitativa come, ad es., la riabilitazione funzionale o ginnastica posturale.

Il fisioterapista, che in Italia possiede un diploma di laurea universitario triennale, interviene fondamentalmente in presenza di problematiche di carattere muscolare, articolare, medico sportive, riabilitative, neurologiche, respiratorie, cardiologiche, urogenitali, post traumatiche e post chirurgiche.

Questa figura professionale collabora con il medico fisiatra e l’ortopedico in strutture pubbliche o private in regime di convenzione o di libera professione; può gestire e dirigere un centro di fisioterapia privato anche con l’utilizzo di macchinari elettromedicali purchè il paziente sia in possesso di una prescrizione medica.

Il fisioterapista ha il compito di creare un programma che permetta alla persona di tornare a svolgere la propria vita,
dopo un trauma una patologia un dolore, questo programma si affianca spesso a un programma di cura.

Gli strumenti utilizzati dal fisioterapista si possono dividere in 4 gruppi:
- Terapie fisiche utilizzando macchinari 
- Terapia fatta con le mani
- Esercizi a corpo libero con macchinari

Gli esercizi a corpo libero possono essere semplici o complessi questi ultimi vengono chiamati tecniche corporee (feldenkrais taichi tecnica alexander lo yoga inteso nella concezione occidentale ) e le affronteremo nel capitolo sul movimento.

- Le tecniche posturali che sono un misto tra la terapia manuale esercizi e posizioni proporte alla persona per raggiungere determinati obiettivi, la capostipite di queste tecniche è la signora meziere in francia, ma già al tempo della civiltà egizia si conosceva l'importanza delle posture approfondiremo l'argomento nella sezione presentazione al metodo gds e in quella dedicata a corpo e coscienza.

